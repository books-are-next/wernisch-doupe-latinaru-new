---
title: "Z\_mého života(Dichtung und Wahrheit)"
contentType: prose
---

<section>

W. píše: Z mého života: V Blovicích  
jeden známý se dusil gumovým palcem,  
ještě že se včas vrátila jeho žena,  
byla to vdova po železničářovi, a  
v Kostomlatech můj dobrý známý,  
bydlel nahoře na věži (ve věži),  
když jednou šel 246 schodů na  
záchod, seznámil se se svým  
tchánem, byl to výčepní minerální  
vody, a v Rybitví, v Rybitví jeden můj  
známý pěstoval ječmen za oknem, a  
ten dům byl majetkem jeho tety, se kterou  
měl poměr, a v Liběchově měl  
jeden známý psa, který žral nakládané  
okurky, a jeden známý se zastřelil  
při výletě parníkem, zatímco  
jeden známý vypadl z vlaku.  
Měl dojet do Prahy, ale vypadl  
již v Netolicích!

</section>
