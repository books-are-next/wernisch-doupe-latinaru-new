---
title: Náčrt básně
contentType: prose
---

<section>

Nedaleko odtud je malé město. Město je malé, ale žije v něm spousta spokojených lidí. Zatím zde totiž nikdo netuší, že se sem chystáme. Blíží se večer. Mnozí si již objednali pokrm, má se uskutečnit několik setkání, několik návštěv, hanbinec ohlašuje benefici atp. Jenomže za chvíli přijede večerní vlak. Tomu se nesnaží nikdo zabránit, je to zde zcela obvyklé, takže je možné, že se dnes příliš příjemností neudá. Pár dobře vycelených dam již sice vybíhá na své jevišťátko, ale už je tu opona a mnoho dalších nepříjemností, jako příjice, muňky, peterka a dluhy. Ano, v tomto městě se náhle neuvěřitelné stává skutečností, neboť se zde právě pokoušíme usadit. Je přece někde na světě koutek pro nás dva.

</section>
