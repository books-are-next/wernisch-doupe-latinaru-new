<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-5</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-4" class="MLP-uroven2-kapitola">Dobrá rada</p>
			<p class="MLP-text-bez1radku">Jednomu Bedřichovi se udělala na nose nepříjemná vyrážka. Neškrábej si to, nabádala jej starostlivá matka. Nebo špatně dopadneš. Bedřich však neposlechl a&#160;dál se škrábal na nose. Škrábe se, škrábe, a&#160;najednou kouká, nos je pryč. Upadl. Upadl i&#160;s&#160;nepříjemnou vyrážkou. Tak vidíš, zaradoval se Bedřich. Vyrážka je pryč. A&#160;odešel dolů do hostince, aby to oslavil.</p>
			<p class="MLP-text-bez1radku--12-0">Nos však se zakutálel pod skříň a&#160;odtud se vyrážka šířila po podlaze. Starostlivá matka začala podlahu drhnout, aby nepříjemnou vyrážku odstranila. Drhne a&#160;drhne, a&#160;najednou bác, prodrhla podlahu naskrz a&#160;propadla se o&#160;poschodí níž, zrovna do hostince a&#160;zrovna na svého synáčka. Naštěstí se jí nic nestalo. Bedřich se však náhlého zjevení starostlivé matky tak polekal, že spadl ze židle. Dopadl na zem a&#160;bylo po něm. Tak došlo na matčina slova.</p>
		</div>
</body>
</html>