<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-8</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-7" class="MLP-uroven2-kapitola">Malý kouzelník</p>
			<p class="MLP-citat">Nepoučené obecenstvo ocení<br/>snadný kousek začátečníkův<br/>více nežli skutečné kouzlo<br/>velkého mistra.</p>
			<p class="MLP-citat-autor">ZÁBAVNÁ VĚDA</p>
			<p class="MLP-text-bez1radku">Malý kouzelník obveselí i&#160;větší společnost. A&#160;nejen obveselí. Na jeho vystoupení se ještě dlouho vzpomíná. Ještě dlouho se v&#160;domě objevují zmizelé předměty a&#160;bytosti. Náhle se rozcvrlikají zapomenuté hodiny. V&#160;křesle přede mnou se zhmotní úplně nepříčetný člověk, zdá se, že je to někdejší přítel, a&#160;překotně mi cosi vysvětluje. Jeho koktání mne rozesměje, záhy však začínám chápat: přítel X. mne má za zjevení. A&#160;nakonec mne přesvědčí, že jsem to já, kdo se před časem ztratil. A&#160;ještě něco vychází najevo: z&#160;těch, kdož onoho večera bedlivě přihlíželi obratným kouskům malého kouzelníka, mne nikdo nepostrádá.</p>
		</div>
</body>
</html>