<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-9</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-8" class="MLP-uroven2-kapitola">Vyvrcholení žádostných slastí</p>
			<p class="MLP-text-bez1radku">Jeden Bedřich, povoláním saldokontista, jednou napsal sbírku veršovaných básní. Nejdříve napsal jednu báseň, pak druhou, pak třetí, čtvrtou, pátou a&#160;tak dále, až jich měl deset, tedy celou sbírku. Nazval ji Vyvrcholení žádostných slastí a&#160;odebral se s&#160;ní za svým nejlepším přítelem, rovněž saldokontistou, kterýžto si hned všech deset básní pozorně přečetl a&#160;pravil: Úžasné, ty jsi, Bedřichu, básník!</p>
			<p class="MLP-text">Také mám ten dojem, řekl Bedřich a&#160;šel domů spát, protože doba už byla pokročilá.</p>
			<p class="MLP-text">Bedřichův přítel však celou noc oka nezamhouřil. Řekl si totiž: Když může skládat básně Bedřich, stejný saldokontista jako já, a&#160;ještě ke všemu můj nejlepší přítel, proč bych nemohl skládat také. A&#160;napsal jednu báseň, první, a&#160;pak postupně druhou, třetí, čtvrtou a&#160;tak dále, ve stejném pořadí jako předtím Bedřich napsal deset veršovaných básní, tedy celou sbírku, a&#160;stejně jako Bedřich ji nazval Vyvrcholení žádostných slastí. A&#160;hned ráno, velmi časně, ji šel Bedřichovi ukázat.</p>
			<p class="MLP-text">Teď zas užasl Bedřich. Zdá se, příteli, že i&#160;ty jsi básník, pravil.</p>
			<p class="MLP-text">Také mám ten dojem, řekl Bedřichův přítel. A&#160;dodal: Věru, že jsem.</p>
			<p class="MLP-text">A&#160;Bedřich pravil: Víš, co je na tvých básních zvláštní? Že jsou úplně stejné jako ty moje.</p>
			<p class="MLP-text">Vskutku? podivil se přítel. A&#160;po chvíli přemýšlení dodal: Není však na tvých básních zvláštní přesně totéž?</p>
			<p class="MLP-text">No jo… podivil se Bedřich. Na mých básních je zvláštní přesně totéž.</p>
		</div>
</body>
</html>