<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-15</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-14" class="MLP-uroven2-kapitola">Lidé z&#160;jedné vsi<br/>a&#160;lidé z&#160;druhé vsi</p>
			<p class="MLP-text-bez1radku">Lidé z&#160;jedné vsi si jednoho dne řekli: Jak asi žijí naši sousedé? Půjdeme k&#160;nim na návštěvu a&#160;uvidíme. To si řekli a&#160;hned se se všemi svými ženami a&#160;dětmi vypravili na cestu do vedlejší vsi.</p>
			<p class="MLP-text-bez1radku--12-0">Jejich sousedé si však právě v&#160;té samé chvíli také řekli: Jak asi žijí naši sousedé&#160;– půjdeme k&#160;nim na návštěvu a&#160;uvidíme. A&#160;také se hned se všemi ženami a&#160;dětmi vypravili na cestu.</p>
			<p class="MLP-text-bez1radku--12-0">Mezi vesnicemi, asi tak v&#160;půli cesty, byl hustý les. Lidé z&#160;první vsi a&#160;lidé z&#160;druhé vsi se tomuto lesu z&#160;jakéhosi důvodu odedávna vyhýbali. A&#160;učinili tak i&#160;nyní. Lidé z&#160;první vsi les obešli z&#160;jedné strany, zatímco lidé z&#160;druhé vsi les obcházeli z&#160;druhé strany.</p>
			<p class="MLP-text-bez1radku--12-0"><span>A&#160;tak se stalo toto: Když lidé z&#160;první vsi dorazili do druhé vsi, zjistili, že je docela prázdná, zatímco lidé z&#160;druhé vsi se v&#160;první vsi podivovali témuž. Když se dost podivili, lidé z&#160;první vsi i&#160;lidé z&#160;druhé vsi pobrali, co kde našli, a&#160;vydali se na zpáteční cestu ku svým domovům.</span></p>
			<p class="MLP-text-bez1radku--12-0">A&#160;jako cestou na návštěvu, tak i&#160;nyní se oba zástupy vesničanů minuly při obcházení lesa. Jaké bylo překvapení těch i&#160;oněch, když dorazili ke svým stavením!</p>
			<p class="MLP-text-bez1radku--12-0">Nu&#160;– když se dosti podivili, když si zanaříkali, zavedli ti i&#160;oni dobytek do chlévů, hodiny pověsili na stěny, potraviny uložili do spíží, sudy skulili do sklepů, peřiny navršili na postele, rozestavěli lavice, truhly a&#160;skříně, uklidili hadry a&#160;hrnce a&#160;dál žili ve svých vesnicích, tak jako předtím.</p>
		</div>
</body>
</html>