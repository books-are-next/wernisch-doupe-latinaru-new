<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-19</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-17" class="MLP-uroven2-kapitola">Tři sousedé</p>
			<p class="MLP-text-bez1radku">Tři sousedé, Hýta, Batul a&#160;lord Fountleroy, si vyšli do polí. Jdou, tu se Hýta shýbne a&#160;zvedne kámen.</p>
			<p class="MLP-text">„Pohleďte,“ praví. „Takový kámen jsem ještě neviděl.“</p>
			<p class="MLP-text">Batul a&#160;lord Fountleroy si kámen prohlédnou a&#160;přesvědčí se, že je opravdu zvláštní.</p>
			<p class="MLP-text">Pak Hýta kámen odhodí, ten exploduje&#160;– výbuch je tak silný, že všichni tři sousedé upadnou.</p>
			<p class="MLP-text">Vstanou, opráší se navzájem a&#160;jdou dále.</p>
			<p class="MLP-text">Tu se shýbne Batul a&#160;zvedne kámen. „Pohleďte,“ praví. „Ten je taky zvláštní.“</p>
			<p class="MLP-text">A&#160;Hýta s&#160;lordem Fountleroyem si kámen prohlédnou a&#160;přesvědčí se, že je opravdu zvláštní.</p>
			<p class="MLP-text">Pak Batul kámen odhodí, Hýta s&#160;lordem Fountleroyem se přikrčí a&#160;chytnou se (nikoli navzájem) za uši, kámen však vzlétne a&#160;stoupá.</p>
			<p class="MLP-text">„Hleďme,“ praví Batul a&#160;všichni tři se dívají za kamenem, jenž zmizí v&#160;oblacích.</p>
			<p class="MLP-text">Opravdu zvláštní&#160;– je však třeba říci, že oblaka jsou toho dne neobyčejně nízko. Ale i&#160;tak&#160;– je to zvláštní najít takový kámen.</p>
			<p class="MLP-text">Jdou dál, tu se shýbne lord Fountleroy a&#160;zdvihne nějaké dítě.</p>
			<p class="MLP-text">„Pohleďte,“ praví. „Dítě. To jsem ještě neviděl. Takové malé, pravděpodobně kojenec, a&#160;leží tu jen tak u&#160;cesty.“</p>
			<p class="MLP-text">A&#160;Hýta s&#160;Batulem si dítě prohlédnou a&#160;přesvědčují se, že je hodno pozoru.</p>
			<p class="MLP-text">Pak lord Fountleroy dítě odhodí a&#160;to se rozkřičí.</p>
			<p class="MLP-text">„Co to?“ diví se sousedé. „Najednou se rozkřičí a&#160;křičí a&#160;křičí. Nu, půjdeme dále.“</p>
		</div>
</body>
</html>