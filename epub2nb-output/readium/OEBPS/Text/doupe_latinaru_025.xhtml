<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-21</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-19" class="MLP-uroven2-kapitola">Tři Fuové</p>
			<p class="MLP-text-bez1radku">V&#160;Potutváře, jen kousek od sídelního města, tři Fuové, Fu, Fu a&#160;Fu, obdělávají malé políčko. Rostou na něm vycpávky do vysokých hodnostářských čepic. Pakliže celou úrodu nesežerou sousedovy krávy a&#160;císařovi draci či nezaplevelí-li ji houšť vycházkových hůlek, sesbírají ji Fuové do nůše, tu naloží na některou ze svých žen a&#160;odeberou se do města na trh. Leč jak už to bývá: urodí se čapky, neurodí se hodnostáři. A&#160;tak tři Fuové přinesou úrodu domů na otop, svalí se na své ženy a&#160;třou bídu.</p>
			<p class="MLP-text">Jednou po deštích Fu osedlá ženu a&#160;jede se podívat, zda hodnostářské vycpávky již dosti nabobtnaly. Co však nespatří: na poli se utábořilo vojsko. Vše pošlapáno koňmi, ženy vaří vojákům kaši. I&#160;rozkřikl se Fu před setníkovým stanem a&#160;setník přikázal eunuchům, aby Fuovi vyplatili pytel.</p>
			<p class="MLP-text">A&#160;nyní příběh dostane spád. Samozřejmě Fu chce bratry ošidit a&#160;místo domů spěchá do hor. Fuové však se o&#160;tom brzy doslechnou, skočí do sedel a&#160;štvou ženy za ním. A&#160;protože dva vždycky běží rychleji než jeden, dostihnou ho právě ve chvíli, kdy na čerstvé ženě vyjíždí ze vrat hraniční stanice.</p>
			<p class="MLP-text">Vrhnou se na Fua, setnou mu hlavu, useknou tlusťoučký pytel, pak přivážou ženy a&#160;jdou se občerstvit. Jenomže mají smůlu: hospodský je sice samý úsměv, je to však starý zkušený démon. Konec se odehrává za svitu měsíce.</p>
		</div>
</body>
</html>