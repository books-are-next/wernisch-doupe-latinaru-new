<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-24</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-22" class="MLP-uroven2-kapitola">Nesetkání</p>
			<p class="MLP-text-bez1radku">K&#160;Josefu Kroutvorovi, Radlická 20, přišla na návštěvu Claudia Cardinalová. Kroutvor nebyl doma. Cardinalová našla pod postelí květovaný župánek a&#160;převlékla se do něj, napsala rtěnkou na okno Y love you, my dárlink, pak si vzala z&#160;dřezu nedopitou láhev čerta, vlezla do postele a&#160;čekala. Kroutvor nepřicházel. Cardinalová si z&#160;popelníku vybrala vajgla a&#160;kouřila. Ale popálila si prsty. Vajgl jí spadl do výstřihu, vyskočila a&#160;vytřepala ho. Kroutvor stále nepřicházel. Bůhví kudy se fláká, vykašlu se na něj, řekla si Cardinalová. Svlékla župánek, hodila ho na lustr a&#160;oblékla si zase své šaty. Najednou začaly hořet peřiny, Cardinalová popadla hrnec s&#160;dršťkovou polévkou, vylila polévku do postele a&#160;peřiny uhasila. Pak ještě připsala rtěnkou na okno Tintili vantili! a&#160;odešla. Za chvíli se Kroutvor vrátil domů. Ten koukal!</p>
		</div>
</body>
</html>