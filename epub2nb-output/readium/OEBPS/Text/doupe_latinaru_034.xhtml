<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-30</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-26" class="MLP-uroven2-kapitola">Kolotoč</p>
			<p class="MLP-text-bez1radku">Zaručeně pravý příběh ze života. Předneseno stolní společnosti v&#160;Z.:</p>
			<p class="MLP-text">Vystoupil jsem z&#160;vlaku, vypráví podomní prodavač talmudů a&#160;biblí, v&#160;malém městečku v&#160;Bukovině. Najal jsem drožku, a&#160;než jsem se v&#160;ní stačil usadit, stála před hotelem. Jmenoval se Nový York a&#160;zdálo se, že bude útulný.</p>
			<p class="MLP-text">Útulný hotel tu máte, povídám. A&#160;jelikož je mi to žinantní, sesedat sotva jsem nasedl, žádám vozku, aby mne chvíli jen tak vozil ulicemi. Víte, povídám, hodlám zde prodat několik talmudů a&#160;několik biblí, proto bych se rád v&#160;místě porozhlédl.</p>
			<p class="MLP-text">To u&#160;nás není zvykem, odvětil muž. Řekněte, kam ráčíte, a&#160;já vás tam, vašnosti, zavezu.</p>
			<p class="MLP-text">Nuže prozraďte mi, povídám, co je zde hodno pozoru.</p>
			<p class="MLP-text">A&#160;drožkář na to bez rozmýšlení: Snad kolotoč, vašnosti. A&#160;nečekal ani, jak se rozhodnu, švihl bičem a&#160;již jsme vjížděli na náměstí. Inu malé město.</p>
			<p class="MLP-text">Ten kolotoč byl zvláštní. Žádní dřevění koníci, ani prasátka, velbloudi nebo sloni, nic takového, jen nízká otáčivá plošina. Na ni, pod opršelou stříšku, vyjela drožka po přistaveném můstku, z&#160;opodál stojící boudy vyšel zřízenec a&#160;spustil motor. Aniž promluvil, odebral se zpět do své boudy. Drožkář vlezl za ním.</p>
			<p class="MLP-text">Jak se tam tak, i&#160;s&#160;nájemným vozem a&#160;koňmi, točím, připadám si podivně nesvůj. Zvlášť, když si najednou uvědomím, že v&#160;oknech domů jsou lidé. Mám pocit, že se mi smějí. Pak si dokonce povšimnu toho, že jeden starší muž mi nepřetržitě hrozí&#160;– asi tak, jako se hrozívá neposlušným dětem: No počkej, uličníku, ty dostaneš!</p>
			<p class="MLP-text">Popadnu kufr, seskočím s&#160;kolotoče a&#160;ubírám se k&#160;Novému Yorku. Dveře hotelu však nacházím zamčené. Buším na ně. Teprve po delší době se uvnitř ozve: Koukejte, vašnosti, jestli je vám milejší kolotoč na náměstí než apartmá ve slušném hotelu, běžte se vozit!</p>
			<p class="MLP-text">To je mýlka, volám. Mně je milejší apartmá ve slušném hotelu!</p>
			<p class="MLP-text">Běžte se vozit! opakuje hlas.</p>
			<p class="MLP-text">Přísahám! volám, ani nevím proč.</p>
			<p class="MLP-text">Ozve se klapot kopyt. Přijíždí vůz. Zastaví u&#160;mne a&#160;můj drožkář povídá: Vy ráčíte být pěknej trouba, milostpane. Všecko jste pokazil, odvezu vás radši na nádraží, než provedete něco horšího.</p>
			<p class="MLP-text">Tam dojdu sám! křičím.</p>
			<p class="MLP-text">No jak myslíte, povídá drožkář. Ale abyste nelitoval. Tentokrát máte na nádraží hodně daleko.</p>
			<p class="MLP-text">Jdu se podívat za roh a&#160;zkoprním. Nádraží je doopravdy pryč. A&#160;bylo tam, bylo tam! Jak je to možné, já se pominu! Já se zfamfrním!</p>
			<p class="MLP-text">A&#160;kočí, jako by četl mé myšlenky: Za to si, vašnosti, můžete sám. Vystoupil jste z&#160;kolotoče dřív. Říkal vám někdo, že už jste na místě? Neříkal. Tak se teď nezlobte, že jste jinde. To se tedy nezlobte.</p>
			<p class="MLP-text">Ale kde jsem? chci vědět. A&#160;kam zmizelo nádraží?</p>
			<p class="MLP-text">Kde jste vylez, tam jste, povídá drožkář.</p>
			<p class="MLP-text">Kde je nádraží?</p>
			<p class="MLP-text">Nádraží je tam, kde je, vašnosti.</p>
			<p class="MLP-text">Tak mi řekněte, kde jsem já!</p>
			<p class="MLP-text">Vždyť říkám, povídá drožkář. A&#160;dodává: Tak nasedejte, zdržujete mě!</p>
			<p class="MLP-text">A&#160;jeli jsme. Nádraží bylo daleko, dobré tři hodiny, z&#160;toho dvě lesem. Už jsem se raději na nic neptal.</p>
		</div>
</body>
</html>