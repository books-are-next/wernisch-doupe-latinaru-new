<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-31</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-27" class="MLP-uroven2-kapitola">Náčrt básně</p>
			<p class="MLP-text-bez1radku">Výběrčí poplatků vstoupí do domu, kde je vše náramně podezřelé. Zvonek nezazvoní a&#160;někde uvnitř umlkne pláč. Nahoře něco bouchne. Skříň pod schody je přesně taková, do jaké je možno ukrýt mrtvolu.</p>
			<p class="MLP-text">Za prosklenými dveřmi předsíně se zjeví příšerně znetvořená tvář: zakrslý šilhavec s&#160;rozplesklým nosem a&#160;vyplazeným jazykem neodpovídá na pozdrav.</p>
			<p class="MLP-text">Výběrčí odchází, aniž cokoli vybral, a&#160;konec básně by měl být asi takový: odchází s&#160;pocitem, že se v&#160;tom činžovním domě zamiloval do neznámé ženy. Je to samozřejmě hloupé, ale výběrčí má přesně ten samý pocit, jaký by měl, kdyby se zamiloval do ženy, kterou nespatřil a&#160;kterou, jak už to v&#160;životě bývá, nikdy nespatří. Do ženy, která má něco společného s&#160;podezřelým domem.</p>
			<p class="MLP-text">Výběrčí poplatků odchází a&#160;z&#160;okna v&#160;prvním patře se za ním dívá ploskonosý šilhavec. Asi nějaké dítě.</p>
		</div>
</body>
</html>