<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-36</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-31" class="MLP-uroven2-kapitola">Strašidelný pivovar</p>
			<p class="MLP-text-bez1radku">Jeden Bedřich, povoláním zbožíznalec, prožil život v&#160;jednom okresním městě. Po smrti však byl jmenován strašidelným sládkem, odvolán z&#160;města a&#160;přiděleno mu bylo, zpočátku jen na zkoušku, místo v&#160;opuštěném pivovaru někde na Malši. Malše je klidná, docela hezká říčka, Bedřichovi, nyní Flodorovi, se však v&#160;pivovaru stýskalo, stýskalo se mu po životě v&#160;okresním městě, po veselých přátelích i&#160;zbožíznalecké praxi. Nudil se a&#160;zoufal si. Zvláště za měsíčních nocí.</p>
			<p class="MLP-text">Když byl po nějakém čase povolán před komisi a&#160;dotázán, zda pociťuje stesk, přiznal, že ano. Komisařové měli vysoké šišaté mlžné čepice, což není podstatné, a&#160;byli tři, což je nezajímavé a&#160;rozumí se samo sebou. Hodně se ti stýská, milý Flodore? ujišťoval se první. Hodně, řekl Bedřich. Opravdu hodně? Po životě v&#160;okresním městě, veselých přátelích a&#160;zbožíznalecké praxi? tázal se druhý. Po životě, přátelích i&#160;praxi, přiznával Bedřich. A&#160;pověz, milý Flodore, ptal se třetí, tak moc se ti stýská, že vzdycháš? Vzdychám, řekl Bedřich. A&#160;za měsíčních nocí, chtěl vědět první komisař, za měsíčních nocí skučíš? Skučím, řekl Bedřich. Hodně skučíš? ptal se druhý. Hodně, řekl Bedřich. Zaskuč, jak skučíš, Flodore, řekl třetí. A&#160;Bedřich zaskučel, zaskučel přesně tak, jako za měsíčních nocí. To stačí, řekl první komisař. Dobře, pěkně skučíš, řekl druhý. A&#160;třetí pravil: Dáme ti definitivu, milý Flodore.</p>
			<p class="MLP-text">Ó, skučel Bedřich. Óóóóóóó! Uhúúúúúúúúúúúúúú! Uhuhúúúú úúúúúúúúúúúúúúúúúúúúúúúúúúúúúúúúúúúúúúú! Juhuhúúúúú úúúúúúúúúúúúúúúúúúúúúúúúúúúúúúúúúúúúúúúúúúúúúúúúúú úúúúúúúúúúúú! Hůůůůůůůůůůůůůůůůůůůůůůůůůůůůůůů! skučel jeden Bedřich.</p>
		</div>
</body>
</html>