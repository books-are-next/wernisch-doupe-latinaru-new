<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-37</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-32" class="MLP-uroven2-kapitola">Ji Yung vypráví</p>
			<p class="MLP-text-bez1radku">Tian Bu-man jednou v&#160;opilosti zabloudil na hřbitov a&#160;zakopl o&#160;lebku.</p>
			<p class="MLP-text">„Ještě jednou na mě šlápneš a&#160;uvidíš!“ vykřikla za ním lebka.</p>
			<p class="MLP-text">Tian Bu-man se k&#160;lebce vrátil a&#160;povídá: „Co uvidím?“</p>
			<p class="MLP-text">„Pomstím se ti,“ řekla lebka.</p>
			<p class="MLP-text">„Tak proč se mi pleteš pod nohy?“ povídá Tian Bu-man.</p>
			<p class="MLP-text">A&#160;lebka na to plačtivě: „Zlí lidé mě tu pohodili.“</p>
			<p class="MLP-text">„Proč se tedy nepomstíš jim?“ povídá Tian Bu-man.</p>
			<p class="MLP-text">Lebka odpověděla: „Ráda bych, jsou však silní, narodili se ve šťastném znamení a&#160;já si na ně netroufám.“</p>
			<p class="MLP-text">„Ach tak,“ povídá Tian Bu-man. „Tak takhle to je. Vy strašidla se bojíte silných a&#160;šťastných lidí a&#160;obtěžujete slabé a&#160;nešťastné. To se nestydíš?“</p>
			<p class="MLP-text">„Stydím,“ pravila lebka. „Stydím se, protože i&#160;ty jsi narozen ve šťastném znamení.“</p>
			<p class="MLP-text">„Tak mě neotravuj,“ pravil Tian Bu-man a&#160;nakopl lebku tak, že odlétla ke zdi, jen to cvaklo.</p>
			<p class="MLP-text">„Vy lidé jste taky pěkná sebranka,“ kňourala, ale Tian Bu-man už si jí nevšímal a&#160;šel.</p>
		</div>
</body>
</html>