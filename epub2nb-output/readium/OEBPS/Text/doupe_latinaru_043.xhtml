<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-39</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-34" class="MLP-uroven2-kapitola">Mecenáš Hlávka<br/>jednoho dopoledne</p>
			<p class="MLP-text-bez1radku">Mecenáš Hlávka jednoho dne dopoledne, jda do své kavárny na nábřeží, spatřil dívku mátožně se potácející po zamrzlé řece. Ta dívka byla zjevně zkrušena chudobou: štuclík měla olysalý a&#160;blížila se k&#160;děrám, kteréžto do ledu vysekali noční pytláci. Přihlížející mínili, že do jedné, možná i&#160;do více z&#160;těchto děr se dotyčná vrhne, čímž bezpochyby zmaří své mládí i&#160;svou krásu a&#160;tak dále. Mecenáš Hlávka však rázně sestoupil k&#160;řece, rozběhl se a&#160;dlouhým skluzem dostihl nešťastnici právě v&#160;okamžiku, kdy hodlala učiniti právě to, co zvědaví škarohlídové předpovídali. Pevně ji, rozechvělou, uchopil za loket a&#160;odvedl ji do kavárny. Zde pak, v&#160;červeném salónku, dívku zneužil. Když poté, zoufalá, žádala, aby jí poskytl alespoň něco potravy, vysmál se jí a&#160;poslal ji zpět na řeku, ať se jde zase utopit. Divíte se tomu? Ó pozor! není se čemu podivovat. Toto přihodilo se totiž v&#160;Černovicích, tedy v&#160;době, kdy mecenáš Hlávka nebyl ještě mecenášem. Zabýval se zde tehdy úplně jinými záležitostmi.</p>
		</div>
</body>
</html>