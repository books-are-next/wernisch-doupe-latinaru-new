<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-42</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-37" class="MLP-uroven2-kapitola">Časné odpoledne</p>
			<p class="MLP-text-bez1radku">Jan Neruda přišel na návštěvu ke Karolině Světlé. Karolina Světlá byla právě v&#160;koupelně, šplouchala se ve vaně. Jan Neruda se posadil do lenošky, listoval v&#160;časopisu, pak vstal, přistoupil k&#160;oknu a&#160;díval se dolů na náměstí. Lidé tam chodili sem a&#160;tam. Karolina Světlá se stále šplouchala ve vaně. Jan Neruda si zul boty a&#160;ponožky. Vykouřil cigaretu. Opět přistoupil k&#160;oknu a&#160;díval se dolů na náměstí. Lidé chodili sem a&#160;tam. Vykouřil další cigaretu. Svlékl si kalhoty. Sedl si do lenošky a&#160;listoval v&#160;časopisu. Karolina Světlá se stále ještě šplouchala ve vaně. Jan Neruda si svlékl spodky. Přistoupil k&#160;oknu. Lidé dole na náměstí chodili stále ještě sem a&#160;tam. Vykouřil další cigaretu. Karolina Světlá se šplouchala ve vaně. Jan Neruda si sundal z&#160;hlavy klobouk, vlezl do postele a&#160;usnul. Zdál se mu sen: Chodí po náměstí sem a&#160;tam, lidé se za ním ohlížejí a&#160;pošklebují se mu. Bodejť by ne&#160;– je totiž nahý. Probudil se. Karolina Světlá se stále ještě šplouchala ve vaně. Jan Neruda se oblékl, obul se, zapálil si cigaretu, vzal klobouk a&#160;šel pryč. Vyšel na náměstí. Lidé chodili sem a&#160;tam, ohlíželi se za ním a&#160;pošklebovali se. Proč asi? Čert ví. Jan Neruda vstoupil do bufetu a&#160;koupil si pivo, malého panáka rumu a&#160;cigarety. Postavil se k&#160;oknu, vypil rum, zapálil si cigaretu, pil pivo. Lidé venku na náměstí chodili sem a&#160;tam. Všechno bylo zase v&#160;pořádku.</p>
		</div>
</body>
</html>