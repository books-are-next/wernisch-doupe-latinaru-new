<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-47</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-42" class="MLP-uroven2-kapitola">Rybí zpěv</p>
			<p class="MLP-text-bez1radku">Ťup a&#160;Pupp vypluli si jednou v&#160;bárce ozdobené vlaječkami na řeku s&#160;dámami. Jelikož však jedna z&#160;dam záhy spadla do vody a&#160;namístě utonula a&#160;druhá zešílela a&#160;bylo nutno utlouci ji pádlem a&#160;jelikož se při tom namočil koš se svačinou, vraceli se Ťup i&#160;Pupp domů ve špatném a&#160;dost možná, že ještě horším rozpoložení.</p>
			<p class="MLP-text">Příště, pravil Ťup, mrzutý též proto, že si při utloukání šílené dámy zadřel třísku právě do toho ukazováčku, kterým se rád dloubal v&#160;nose, příště, až si zase takhle vyplujeme s&#160;dámami na řeku, necháme dámy na břehu, Puppe. A&#160;Pupp na to: Hm, tak to bude lepší. A&#160;ještě bychom, Ťupe, až si zase někdy takhle vyplujeme s&#160;dámami na řeku, měli nechat na břehu i&#160;svačinu. Tak, souhlasil Ťup a&#160;dodal: A&#160;ještě bychom, až si příště zase takhle vyplujeme s&#160;dámami na řeku, měli snad zůstat na břehu taky, ne? Sláva! zvolal Pupp. Příště, až si takhle vyplujeme na řeku, zůstaneme doma, otevřeme marmeládu a&#160;budeme si hrát na slepou bábu.</p>
			<p class="MLP-text">Ano, už se těším na příští výlet, radoval se Ťup, pravda stále ještě trochu mrzutě, měl přece třísku ve svém nejmilejším ukazováčku, a&#160;pak se náhle otázal:</p>
			<p class="MLP-text">Poslouchej, Puppe, kdo to tak krásně zpívá? Slyšíš?</p>
			<p class="MLP-text">Slyším. To budou asi labutě, řekl Pupp.</p>
			<p class="MLP-text">Kdepak, to jsi někde četl, řekl Ťup. Budou to ryby!</p>
			<p class="MLP-text">To jsi taky někde četl, Ťupe, řekl Pupp.</p>
		</div>
</body>
</html>