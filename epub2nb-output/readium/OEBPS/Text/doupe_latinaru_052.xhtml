<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-48</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-43" class="MLP-uroven2-kapitola">Byl jednou jeden Bedřich</p>
			<p class="MLP-text-bez1radku">Byl jednou jeden Bedřich, jmenoval se Josef, a&#160;představte si, že po půlnoci se tady v&#160;tomhle vlaku a&#160;v&#160;tomhle vagónu zjevuje strašidelný akvizitér, a&#160;básník Vomastek, ten <span class="MLP-znak-kurziva-11b">spějme pílí k&#160;vyšší vůli</span>, tak ten předstíral své vlastní úmrtí jen proto, aby zvěděl, bude-li pohřben na Vyšehradě, či nikoli. A&#160;jiný Bedřich je tohoto Vomastka bratranec.</p>
			<p class="MLP-text">Dotyčný akvizitér vypadá jako normální cestující, na jeho počínání není nic kromobyčejného, tedy vlastně téměř nic strašidelného, až na to objevování se a&#160;mizení. A&#160;ty jeho řeči! Ale vraťme se k&#160;nešťastnému Vomastkovi. Ten šťastně přestál lékařskou prohlídku, i&#160;pitvu, a&#160;po třech dnech ho, pořádně vymrzlého, vytáhli z&#160;ledničky, strčili do rakve a&#160;bylo to. Zatloukli víko, nezvěděl nic. A&#160;už s&#160;ním ujížděli do motolského krematoria.</p>
			<p class="MLP-text">Člověk, když takhle žije na světě, zažije všelicos. Zvykne si posléze i&#160;na to, že mu strašidlo říká pane kolego. Ale přece jen je dobré mít vždycky v&#160;kapse krabičku pastilek proti zádumčivosti.</p>
		</div>
</body>
</html>