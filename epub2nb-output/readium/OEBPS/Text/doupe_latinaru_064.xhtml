<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-60</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-54" class="MLP-uroven2-kapitola">* * *</p>
			<p class="MLP-text-bez1radku">V&#160;domě kupce Ivanova se smějí dámy. Žbluňká v&#160;nich čaj. Měl bych o&#160;čemsi přemýšlet a&#160;snad i&#160;vyprávět, ale zas usínám. Zas přinášejí konvičku a&#160;lijí mi vodu na ruce. Pak mne posazují na zapřáhnutého koně a&#160;otevírají vrata. Až v&#160;polích se ohlédám&#160;– ve vozíku sedí stařec.</p>
			<p class="MLP-text">„Zastav,“ říká a&#160;odříkává, čemu ho naučili u&#160;stolu: „Jsemť já Józa, generál ve výslužbě, a&#160;jedu na táčky a&#160;na paštiku do domu kupce Ivanova, povez mne rychleji a&#160;dám ti tento svatý a&#160;zlatý řád.“ A&#160;bije mne i&#160;koně svou hůlkou.</p>
			<p class="MLP-text">Mně v&#160;břiše žbluňká víno a&#160;v&#160;něm plavou kosti z&#160;běluhy. To jistě jen proto, že jsem se opil, udělali ze mne vozku. Sjíždíme z&#160;cesty a&#160;z&#160;lámaného křoví vyletí houfy můrek&#160;– jako když uhodíš do starého kožichu, ani dýchat nemohu. A&#160;zlý stařík bije mne svou dlouhou hůlkou, až jsme zas před domem kupce Ivanova. Na mém oděvu jsou osiny a&#160;pýří, na koleni třepe se mi můra.</p>
			<p class="MLP-text">„Á, tu je. Náš vozka, můj velevážený pohůnek,“ volá kupec Ivanov a&#160;objímá mne. „Račte dál, milý příteli.“</p>
			<p class="MLP-text">V&#160;pokoji stojí řada dam a&#160;řada pánů držících se za ruce. Uprostřed je elektrický přístroj. „Touto klikou prosím otáčejte,“ přikazuje mi kupec. A&#160;dámy i&#160;pánové se smějí a&#160;zpívají. „Cara mého přiveď zdáli.“ Otevírám dlaň a&#160;můra, můra rozbíjí okno. Proč se mi i&#160;ve snu chce tolik spát.</p>
		</div>
</body>
</html>