<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>doupe_latinaru-61</title>
		<link href="../Styles/doupe_lati_idstyles.css" rel="stylesheet" type="text/css"/>
	</head>
	<body id="doupe_latinaru" xml:lang="cs-CZ">
		<div>
			<p id="toc_marker-55" class="MLP-uroven2-kapitola">To kdy kdo</p>
			<p class="MLP-citat">Čeho se naděju… nepotěším se asi.<br/>Nejsem ze smutných a&#160;k&#160;veselosti<br/>mám jako k&#160;smrti&#160;— daleko, blízko —<br/>nevím, kde je.</p>
			<p class="MLP-text-bez1radku--12-0">To kdy kdo kromě mne viděl, kulečník v&#160;lese stát. Prochor a&#160;Pelagija odcházívávali ho hrát.</p>
			<p class="MLP-text-bez1radku--12-0">Vosa vylézala ze sklenice po stříbrné lžičce, mravenci se okřídlili a&#160;z&#160;děravého stropu se spustily zlaté sloupky, když odešel mrak. A&#160;tak já, jsa toho dne nakonec dítě, dívám se a&#160;dívám, kterak to&#160;– a&#160;co tam asi neuzřím!</p>
			<p class="MLP-text-bez1radku--12-0">Mrak je Pelagijí pílící k&#160;Ještěhřebíčkovému vršku na koni, až se utrhne třásněný šátek její. Však neupadne a&#160;letí za Pelagijí, zlatavé sloupky se rozplynou, spustí se nové a&#160;zazáří vosa. To kdy kdo kromě mne viděl, kulečník v&#160;lese stát. Prochor a&#160;Pelagija odcházívávali ho hrát.</p>
			<p class="MLP-text-bez1radku--12-0">Pak se altán obrací, neboť jsem toho poledne dítě položené ku spaní v&#160;černých kalhotách se stříbrným knoflíkem a&#160;bílými tkanicemi. S&#160;lavicí na zádech chodím po dveřní zdi a&#160;vyhlížím&#160;– Ejhle! Pelagija se přetrhla v&#160;prsou a&#160;cválá za lesík na kopci Ještěhřebíčkovém.</p>
			<p class="MLP-text-bez1radku--12-0">To kdy kdo kromě mne viděl. Hrací holí na mne Prochor ukazuje, pak obejde stůl a&#160;pod kopcem Ještěhřebíčkovým usedá v&#160;židli. Ta se s&#160;ním vbelhá do stínu a&#160;Pelagija osamělá béře černou hrací svoji hůl a&#160;strčí kouli.</p>
			<p class="MLP-text-bez1radku--12-0">Ťuk! Zlatavý sloupek se postaví do sklenice a&#160;pije čaj, slyš. Už půjdeme domů. Půjdeme do Mů.</p>
			<p class="MLP-text-bez1radku--12-0">Kareta tam jede napřed a&#160;já jsem posláno pro pomněnku Babičce. Jen abych ale, ach jenom dej pozor, se neutopilo. Je krysa v&#160;kořenech vrby.</p>
			<p class="MLP-text-bez1radku--12-0">Babička bude ráda. „Na kořenu vrby sedí krysa toho podvečera a&#160;pláče lidské slzy,“ bude mi povídat ve svém starém pokoji v&#160;Mů. „Je totiž v&#160;té kryse, která tam sedí, zaklet chlapec spadnuvší do vody. Ve břehu svítí jeho stříbrný knoflík a&#160;jeho tkanice si ve mlejnici vážou do vlasů děvečky. Zejtra už nebude tak hezky, abych vás mohla pustit na vejlet, nad Ještěhřebíčkovým kopcem je plno zítřejšího deště.“</p>
			<p class="MLP-text-bez1radku--12-0">Zdalipak altán spadl, nestoje na sloupcích, když je tma v&#160;úplňku už. Zdalipak v&#160;břehu slzí krysa, ve které je chlapec, zdalipak je v&#160;lese o&#160;strom opřená hrací hůl; to kdy kdo kromě mne viděl. Nad Ještěhřebíčkovou horou je plno zítřejšího deště.</p>
		</div>
</body>
</html>